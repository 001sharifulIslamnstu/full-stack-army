# Lecture 31 - Frontend 4 - React Component Tree and State

## Introduction

আমরা গতো ক্লাসে শিখেছিলাম যখনই আমাদের কোড রিইউজের প্রয়োজন হবে তখনই আমরা একটা কম্পোনেন্ট বানাবো। আরো নির্দিষ্টভাবে যদি বলি, যখন আমাদের কোনো কোডে বাইরে থেকে ডাটা নিয়ে রিইউজের প্রয়োজন হবে তখনই আমরা কম্পোনেন্ট বানাবো। অর্থাৎ যদি ডায়নামিক্যালি ডাটা ইনপুটের মাধ্যমে কোড রিইউজ করতে হয় সেখানেই আমরা কম্পোনেন্ট বানাবো। এই ক্লাসে আমরা রিয়্যাক্ট কম্পোনেন্ট ট্রী এবং স্টেট নিয়ে আলোচনা করবো।

## Component tree

ধরি আমাদের একটা রুট ফাইল আছে যার নাম APP. আমরা আমাদের যাবতীয় সব সেকশন এই ফাইলের মধ্যে রাখতে পারি। কিন্তু সব যদি আমরা এক ফাইলেই রাখি তাহলে আমাদের ফ্রেমওয়ার্ক বা লাইব্রেরির দরকার কি? আমরা তো এইচটিএমএল, সিএসএস দিয়েই করতে পারতাম। আমরা ফ্রেমওয়ার্ক বা লাইব্রেরি ব্যবহার করার কারণই হচ্ছে আমরা যেন কোড রিইউজ করতে পারি, ছোট ছোট কম্পোনেন্টে ভাগ করতে পারি, ছোট ছোট UI তৈরি করতে পারি। ধরলাম আমাদের অ্যাপের তিনটা সেকশন আছে - Section 1, Section 2, Section 3। এখন এই সেকশনগুলোর আবার ছোট ছোট UI থাকতে পারে। যেহেতু আমরা সেকশন আলাদা করেছিলাম তার মানে সেখানে আমাদের ডুপ্লিকেট কোড আছে। তাই আমরা আলাদা কম্পোনেন্ট করেছি। এই সেকশনগুলোতে ডাটা পাঠাবে অ্যাপ। কিন্তু অ্যাপ কখনও সরাসরি UI এর কাছে ডাটা পাঠাতে পারবে না। এখানে যে কনসেপ্টটা আসছে সেটা হচ্ছে প্যারেন্ট-চাইল্ড রিলেশন। আমাদের ডাটার সোর্স সবসময় হবে প্যারেন্ট। গ্র্যান্ডপ্যারেন্ট বা গ্রেট গ্র্যান্ডপ্যারেন্ট না। ধরলাম আমাদের অ্যাপে মাল্টিপল পেইজ আছে। Page1 and Page2। Page1 হচ্ছে সেই পেইজের প্যারেন্ট এবং সমস্ত ডাটা থাকবে এর মধ্যে। একইভাবে Page2 হচ্ছে সেই পেইজের প্যারেন্ট এবং ডাটা থাকবে সেই পেইজের মধ্যে। এখন এই ডাটা কিসের ডাটা হতে পারে? সেটা হতে পারে সার্ভার থেকে আগত কোনো ডাটা যেমন - নাম, ডিটেইলস, প্রোফাইল পিকচার, আবার সেকশনগুলো রেন্ডার করার জন্য বাটন টেক্সট, ইনপুট টেক্সট, হেডিং ট্যাগ ইত্যাদিও হতে পারে। এখানে পেইজ সেকশনকে প্রপ্স আকারে ডাটা দিতে পারবে এবং সেকশন তার UI কে প্রপ্স আকারে ডাটা দিতে পারবে। অর্থাৎ সেকশনের জন্য প্যারেন্ট হচ্ছে পেইজ, UI এর জন্য প্যারেন্ট হচ্ছে সেকশন। এখন পেইজ চাইলে কখনও UI কে ডাটা দিতে পারবে না। সহজ বাংলায় আমরা যেটা বুঝতে পারছি সেটা হলো আমি আমার বাপের সম্পত্তি পাবো, আমার সন্তান আমার সম্পত্তি পাবে। আমি চাইলে সরাসরি আমার দাদুর সম্পত্তি পাবো না। এটাই প্যারেন্ট চাইল্ড রিলেশন। এটা মেইনটেইন করেই প্যারেন্ট থেকে চাইল্ডে প্রপ্সের মাধ্যমে ডাটা পাস হয়। এই পুরো কথাকে যদি আমরা একটা ডায়াগ্রাম দিয়ে বুঝাই তাহলে সহজেই আমাদের মাথায় ঢুকে যাবে।

![comp-tree](./images/comp-tree.jpg)

রিয়্যাক্টে এটাকে বলা হয় কম্পোনেন্ট ট্রী। এবং এই স্ট্রাকচার রিয়্যাক্টের জন্য মাথায় রাখা খুবই গুরুত্বপূর্ণ। এই কম্পোনেন্ট ট্রী তে আমরা উপর থেকে নিচে ডাটা ফ্লো করতে পারবো কিন্তু কখনই নিচ থেকে উপরে ডাটা ফ্লো করতে পারবো না।

এবার আমরা একটা সিম্পল অ্যাপ্লিকেশন বানানোর চেষ্টা করি।

## ডামী অ্যাপ্লিকেশন

আমাদের অ্যাপ্লিকেশনটা অনেক সিম্পল হবে। একটা নেভিগেশন বার থাকবে, নিচে কিছু কনটেন্ট থাকবে এবং একটা ফুটার থাকবে।
